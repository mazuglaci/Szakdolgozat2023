<div>
    <p>A YAML-ben a szövegen kívül több más típusú adat tárolására is van lehetőség.</p>
    <p>A számok külön megjelölés nélkül írhatók, a tizedes elválasztó a pont. Szintén külön megjelölés nélkül adhatók meg a logikai (true, false) értékek is.</p>
    <div class="example" data-source="yaml/2_example_1.yaml" data-format="yaml"></div>
    <p>Megadhatók dátum és dátumidő típusú értékek, <code>év-hónap-napTóra:perc:másodperc</code> formátumban.</p>
    <p>A számok lehetőségei is nagyobbak: egész szám eltárolható 8-as és 16-os számrendszerben, valós számok pedig normálalakban.</p>
    <div class="example" data-source="yaml/2_example_2.yaml" data-format="yaml"></div>
    <p>Ezek mellett egy értéknek a null-t is írhatunk, ezzel megjelölve, hogy az adatot vizsgáljuk, de arról nincs információnk.</p>
    <p>A YAML nagy flexibilitással rendelkezik az értékek leírása terén.</p>
    <p>Ismeretlen adatot jelöl a null mellett a NULL szó, a hullámvonal (~) karakter, valamint, ha üresen hagyjuk az értéket.</p>
    <p>Logikai értékeket pedig a true/false mellett a True/False, TRUE/FALSE, sőt a yes/no is jelöli.</p>
    <p>Ha ezen alternatívákat szövegként szeretnénk értelmezni, akkor idézőjelek közé kell írnunk.</p>
    <div class="example" data-source="yaml/2_example_3.yaml" data-format="yaml"></div>
</div>